                                   KURSPLAN
                     DT001G Informationsteknologi grundkurs


SYFTE

Kursen utgör en introduktion till datateknik och är förberedande för praktiskt
inriktade datatekniska utbildningar.  Centrala delar är datorns konstruktion,
datorkomponenter, grundläggande begrepp och terminologier samt mjukvara.  Kursen
fokuserar på praktisk användning av datorer och programvaror.  Kursen ger även
en introduktion till rapportskrivande och presentationer.


LÄRANDEMÅL

Den studerande skall efter genomgången kurs:

- ha grundläggande kunskaper om begrepp och terminologi inom datateknikområdet.
- ha grundläggande kunskaper om datorsystems uppbyggnad och funktion.
- ha grundläggande färdigheter i att använda och installera programvaror.
- ha grundläggande kunskaper i datakommunikation och datorsäkerhet.
- ha grundläggande färdigheter i ett akademiskt skrivsätt och
  presentationsteknik.


INNEHÅLL

- Datarepresentation: bit, byte, talsystem, textrepresentation.
- Operativsystem, filsystem och processer.
- Datorns arkitektur och komponenter.
- Exekvering av program (maskincykeln).
- Textbaserade gränssnitt.
- Ordbehandlings- , kalkyl-, presentations- och databasprogram.
- Datornätverk och datakommunikation.
- Datorsäkerhet.
- Rapportskrivning och presentationer.


BEHÖRIGHET

Grundläggande behörighet.


URVALSREGLER

Urval sker i enlighet med Högskoleförordningen och den lokala
antagningsordningen.


UNDERVISNING

Webbaserad distanskurs utan fysiska träffar.  Allt kursmaterial presenteras på
en webbaserad undervisningsplattform.  Handledning ges via den aktuella
undervisningsplattformen utifrån den enskilde studentens behov.  Detta kan
exempelvis ske via e-post eller diskussionsgrupper.  För varje student avsätts
cirka 3 timmars handledningstid.  Vid förändrad resurstillgång kan fördelningen
ändras.


EXAMINATION

3.5 hp, IXXX: Inlämningsuppgifter
Betyg: P för godkänt, F för underkänt.

1.0 hp, PXXX: Presentation
Betyg: P för godkänt, F för underkänt.

3.0 hp, RXXX: Rapport
Betyg: A, B, C, D och E för godkänt, Fx och F för underkänt.


BETYGSSKALA

På kursen ges något av betygen A, B, C, D och E för godkänt eller Fx och F för
underkänt.


LITTERATUR

Brookshear, J Glenn (2012).  Computer Science: An overview.  Addison-Wesley,
senaste upplagan.

Referenslitteratur:

Capron H.L., Johnson J.A., COMPUTERS Tools for an Information Age,
Prentice Hall, 2004:8 eller senare, 0-13-122723-8


ÖVRIG INFORMATION

Den studerande måste ha tillgång till följande utrustning och programvara:

- headset med hörlurar och mikrofon samt en webbkamera,
- möjlighet att installera programvaror på datorn,
- LibreOffice, eller motsvarande, som har ordbehandlings- , kalkyl-,
  presentations- och databasprogram.

Det är obligatorisk närvaro vid presentation av rapporter.

Denna kurs kan inte ingå i samma examen som kurs med kod DTAA02.
